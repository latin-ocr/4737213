21

 

Jam vero quaerendum videtur, ubi minores Chauci et
majores habitaverint, qua de re magna inter scriptores
dissensio invenitur. Ptolemaeus enim, ut ex loco supra
allato intelligi potest, majores Chaucos inter Visurgim et

’ Albim fluvios habitantes facit3 Tacitus vero (ann. lib.·X1.

c. 18 et 19) majores Chaucos Frisiorum vicinos fuisse
contendere videtur, unde eos inter Amisiam et Visurgim
fluvios habitasse apparet, quae loca secundum Ptolemaeum
incolebant minores Chauci.

Itaque, ut tantum nonnullos scriptores commemorem,
Cluverus ¹), Spenerus ²), Altingius ³) auctoritatem Taciti
secuti inter Amisiam et Visurgim Chaucos majores po-
nunt3 Cellarius vero ⁴) et Leibnitzius') et Junckerus ⁸)
Ptolemaeo auctore utuntur.

Equidem Tacitum certissimum auctorem secutus, in-
ter Amisiam Visurgimque habitasse Chaucos majores,
inter Visurgim vero Albimque minores adversus Ptole-
maeum censeo.

Quare vero in hanc sententiam discesserim, quamvis
Wiardaius⁷) et vel Wilhelmus⁸) controversiam de hac re
levem esse dicant, profiteri tamen paucis hic conabor.

Narrat igitur Tacitus, loco supra laudato, Chaucos
duce Gannasco in Germaniam inferiorem irruisse indeque

 

¹) Cluverust Germania antiqua 1. c.

²) spener: Notit. Germ.. ant. lib. lv. o. 4.

⁸) Altiug: Not. Germ. int. t. 1. p. 42.

⁴) cellarius: Not. orb. ant. lib. ΙΙ. c. 5.

¹) Leibnitz: script. rer. brunsv. t. Ι. p. ll.

⁶) Juncker: anteit-mg cet. Ρ. 8.

⁷) wiardo: Ostt‘riesische Geschichte. Aurich 71791.
⁸) wilhelm: Germanica oet. p. 155.

